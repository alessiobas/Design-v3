---
Title: Design principles
Description: Report design principles
Template: reports
---

Utvärdering designprinciper som webbplatser använder sig av
================

I denna rapport kommer jag analysera tre olika webbplatser inom gruppen personsidor och identifiera om sidorna använder sig utav några designprinciper samt analysera webbplatsernas design mer generellt. Slutligen kommer en analys av design göras på min egna portfolio sida som byggts under kursen design. 

Urval
-----------------------

Jag har valt att undersöka tre bloggar. Bloggsidorna hittades genom webbsidan blogg.se och sedan valdes tre livsstilsbloggar som har liknande målgrupp och innehåll. 

Metod
-----------------------

I rapporten kommer jag dels analysera webbsidornas design utifrån Canvas sida om designprinciper - https://www.canva.com/learn/design-elements-principles/. Sidan ger en bra överblick av designprinciper och förklarar 20 olika designprinciper och hur dessa används och kan användas inom design. Jag kommer även analysera bloggarnas design i mer generella termer.

Resultat
-----------------------

### Tinkerbella blogg

Webbplatsen är skapad av en tjej mellan på runt 25 år som skriver generellt om sitt liv och sina intressen. Egentagna foton utger en stor del av webbplatsen och den verkar vara skapad för att locka läsare som är runt 20-30 år och har liknande intressen. 

Webbplatsens design kännetecknas generellt av en minimalistisk design där framförallt bilder, men även text till blogginlägg står i fokus. Det förekommer stora ytor av vit bakgrundsfärg som tar upp stor del av sidan. 

Designen skulle kunna vara lite roligare, men framförallt mer strukturerad för att verkligen gynna målet och syftet med webbplatsen. Nu är det endast en sida med blogginlägg som ger indikationer att du behöver följa sidan frekvent för att innehåll ska försvinna "i massorna" av inlägg. 

De specifika designprinciper som tydligast används av webbplatsens skapare är typografin, som speglar ett personligt innehåll. Grid används också på sidan i vissa blogginlägg, men det framträder mest precis under "Above the fold" på sidan där utvalda bilder från webbplatsen presenteras i mindre bilder i ett grid. Jag får även känslan av att webbplatsens skapare försöker skapa en hierarki som naturligt för besökaren genom inläggen, men lyckas inte riktigt då inläggen är lite spretiga i sitt innehåll och alla bilder verkar alltid vara lika stora i inläggen. 

Designen är lika på alla sidor av webbplatsen och det är blogginläggen som står i fokus på sidan.

### GylleboAnnika blogg

Webbplatsen är skapad av en medelålders kvinna som bor i södra Sverige och bloggar om sitt liv där många foton används för att visa besökarna vad hon upplever tillsammans med korta texter. Sidan finns för att dela sina upplevelser med andra personer i samma ålder som har samma intressen. 

Webbplatsen är designad för att sätta blogginläggen i fokus och designen är relativt enkel i sin utformning. Designen är utformad så den sätter det som skaparen vill att besökaren ska fokusera på är i fokus. 

Jag tycker designen generellt gynnar målet med sidan, men känslan för mig är att designen i sin enkelhet blir lite opersonlig och tråkig, vilket ger en känsla som inte riktigt går i linje med webbplatsens syfte. 

Designprinciper som används på sidan är användning av balans för att väga elementen på sidan så det blir trevligare att ta del av innehållet på sidan. Repetition används även på sidan där inläggen är utformade på samma sätt med samma stil på t.ex. rubriker och citat. Skaparen jobbar mycket med enkla former av kontraster, som är lite subtila, men ändå riktar fokus mot t.ex. en fetstilt text i svart mot en vit bakgrund.

Skaparen av sidan använder samma designprinciper på olika sidor av webbplatsen. 

### Sriwanna blogg

Webbplatsen är skapad av en ung tjej som är tvåbarnsförälder och skriver om sina projekt inom styling och inredning samt fotar och lägger ut fotona på sin sida. Målet är att dela med sig av sina tips och sitt liv till andra unga föräldrar med liknande intressen. 

Webbplatsen ger en känsla att designen är lite spretig eftersom sidan innehåller många annonser som är både rörliga och färggranna och tar fokus från det faktiska innehållet på sidan. Annars försöker skaparen designa sidan så att blogginläggen liknar varandra i designen och bilderna på sidan verkar vara hanterade på samma sätt bild för bild.

Designen går i linje med webbplatsens syfte, men det är tråkigt att fokus riktas mot annonserna som är många på sidan.

Designprinciper som används är balans där inläggen är balanserade och skapar en harmoni på sidan. Skaparen av sidan jobbar också mycket med kompositionen på sidan för att skapa en balans och presentera de olika elementen på ett tydligt sätt.

Designprinciperna är samma på varje sida av webbplatsen.

### Min egen portfolio sida

Designen på sidan känns personlig, men enkel. Designen på sidan gör att det är lätt att navigera sig runt på webbplatsen och hitta det som sökes. Webbplatsens design gynnar syftet med sidan och känslan på sidan går också i linje med känslan som vill förmedlas. Generellt skulle designen kunna vara lite mer experimentell då det märks att sidan är skapad för att visa olika tekniker inom design. 

Designprinciperna som står ut på webbplatsen är arbetet med färg, typografi och på ena sidan djup. Färgdesignen är liknande med ett tydligt tema på alla sidor på webbplatsen och samma gäller typografin. Gällande djup är det främst på sidan teknologier som skaparen jobbar med ett visst djup. 

Analys
-----------------------

Webbplatserna som studerats i denna rapport har alla liknande syfte och målgrupp. Designen för alla tre sidor känns utformad för att sätta innehållet på sidan i fokus där författarna vill lyfta texter och bilder inom en enkel/minimalistisk design för att inte ta bort fokus från det faktiska innehållet. Då designerna är väldigt enkla anser jag att det är extra viktigt att jobba med de elementen som används, t.ex. text och bilder, för att lyfta en personlig känsla på sidan då det är personliga sidor som analyserats. Jag tycker första och sista bloggen ovan lyckas med att skapa en personligare känsla med hjälp av typografi och bildredigering än GylleboAnnika lyckas med.

Gällande min egna portfoliosida skulle jag kunna jobba mer med kompositionen, balansen på sidan och till viss grad olika skalor. Detta för att skapa en mer dynamisk webbplats som blir mer tilltalande för besökaren. Bilden på förstasidan skulle kunna designas lite mer med en ram och/eller en skugga för att lyfta bilden lite mer eftersom den verkligen står i fokus på första sidan. 

På förstasidan väljer jag att rama in bilden med en "rolig" ram. Det skapar en ännu mer personlig känsla och ökar känslan av att bilden är speciell.

På sidan analys har jag implementerat en pil som gör det tydligare för besökaren vart hen hittar valet av rapporter. Tyckte det gick ihop med "lines" principen. 

I galleriet har jag valt att lägga till ramar runt bilderna för att skapa ett djup och en mer dynamisk upplevelse av galleriet. 

Referenser
-----------------------

https://www.canva.com/learn/design-elements-principles/

https://blogg.se/article/2017/march/50-basta-bloggarna-pa-bloggse.html

http://www.tinkerbella.se/

https://gylleboannika.blogg.se/

https://www.sriwanna.com/

Övrigt
-----------------------

Rapportern är skriven av Alessio Basile